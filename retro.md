#Retrospektiivitekniikat

Tiimin tai työryhmän kesken tehtäville retrospektiiveille on erilaisia tekniikoita.
Yksi tapa on esimerkiksi nimeltään "Start, Stop, Continue, More of, Less off" -Wheel,
johon olen itsekin osallistunut. Tarkoituksena on kerätä kommentteja tiimiltä siitä,
mitä asioita olisi hyvä aloittaa (Start), lopettaa (Stop), jatkaa (Continue), lisätä
(More of) ja vähentää (Less of). Kerättyjen asioiden mukaan voidaan suunnitella
seuraavaa iteraatiota tai muuta työskentelyjaksoa. Esiin nostetut asiat auttavat
tiimiä miettimään mitä sen työskentelyssä pitäisi muuttaa tulevaisuudessa.

Toinen tapa retrospektiiviin on "Glad, Sad, Mad", josta en ollut aiemmin kuullut.
Kyseisessä tekniikassa kerätään pienille lapuille erilaisia asioita tiimin
työskentelystä, ja ne laitetaan seinälle jaettuina alueisiin Glad, Mad ja Sad. 
Tämän jälkeen laput ryhmitellään, jotta nähdään ovatko useat henkilöt laputtaneet
samoja asioita. Ryhmä äänestää tämän jälkeen mistä ryhmitellyistä aiheista olisi 
hyvä keskustella syvemmin ja aiheista käydään tämän jälkeen keskustelua tärkeimmiksi
äänestetyistä aloittaen. Näin voidaan analysoida työskentelyä aiemmin ja miettiä
sen miten sitä voidaan kehittää jatkossa.
